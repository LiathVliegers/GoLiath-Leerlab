
WEBBROWSERS THE SURVIVAL GUIDE

INTRODUCTIE
Begin de les met vragen wat ze nog weten van vorige week. (groep 5 gaan we de les nog afmaken)
Leg uit wat een webbrowser is en wat een zoekmachine is. 
Er wordt besproken hoe de adresbalk en zoekbalk werken in verschillende browsers. 
Benadruk het belang van het begrijpen van het verschil tussen een browser en een zoekmachine.

GEZAMELIJKE DEMONSTRATIE
Open een webbrowser op het digibord.
Open drie tabbladen en ga naar www.google.nl, www.bing.nl, en de website van de school.
Demonstreer het gebruik van de adresbalk door naar specifieke websites te gaan 
en het gebruik van de zoekbalk door zoekopdrachten te voeren, zoals het zoeken naar de naam van de school.

PRAKTIJKOPDRACHT
Deze opdracht komt overeen met de les “effectief informatie zoeken”. 
Beantwoord de volgende vragen en noteer de antwoorden in een Word-document (dikgedrukt, cursief en onderstreept):

VRAGENLIJST
Noem 2 web browsers (behalve Google Chrome).
Noem 2 zoekmachines (behalve Google).
Noem 2 social media platforms.
Noem 2 video streaming services (YouTube en...).
Noem 3 besturingssystemen.
Noem 5 apparaten die je kunt aansluiten aan je computer.
Hoe noem je een computer die je makkelijk mee kan nemen, en een scherm, toetsenbord en muis heeft?
Wat kun je naast spelletjes spelen, muziek luisteren, video's bekijken en chatten allemaal doen met een computer? (2 voorbeelden)
Wat kun je met een webbrowser doen?
Wat is het verschil tussen een zoekmachine en een webbrowser?
Wat is het webadres van Roblox?
Noem 3 plekken waar computers zijn, naast thuis en school.
Noem 5 computeronderdelen die in de computer zitten.

UITLEG VRAGENLIJST
De vragen gebruiken een bepaalde terminologie. 
Wijk daar niet vanaf tijdens je uitleg! 
Deze vragen mogen ook worden aangepast aan de behoeftes van de kinderen. 
Als je merkt dat het te moeilijk is, laat de leerlingen minder voorbeelden noemen, en andersom als het te makkelijk is, meer voorbeelden.
Door dit aan te passen maak je deze les flexibel genoeg voor groep 5 t/m 8!

RONDLOPEN EN BEGELEIDING
Terwijl de leerlingen aan hun zoekopdrachten werken, loop je rond in de klas. Je zult vanzelf merken dat leerlingen verschillende niveau's hebben. 
Stimuleer dan ook dat ze elkaar helpen. Ze mogen elkaar dan alleen helpen door te praten. Elkaars devices aanraken is dus verboden!

FEEDBACKSESSIE
Zodra de meeste leerlingen voorbij de helft van de vragenlijst zijn, roep je de klas bijeen. 
Je bespreekt veelvoorkomende fouten en geeft verbeterpunten gebaseerd op observaties tijdens het rondlopen. 
Herhaal de uitleg van "Effectief informatie opzoeken" als geheugen opfrisser.

BESPREKEN VAN DE RESULTATEN & AFSLUITING
Aan het einde van de les worden enkele vragen gezamenlijk besproken. 
Vraag verschillende leerlingen om hun antwoorden te delen en bespreekt de gebruikte zoektermen en bronnen. 
Hierbij wordt benadrukt waar de leerlingen op moeten letten tijdens het gebruik van een webbrowser en een zoekmachine. 
Vat de les samen en benadruk het belang van het correct gebruiken van web browsers en zoekmachines.

DOELSTELLINGEN
Aan het einde van deze les zullen de leerlingen in staat zijn om:
1. Het verschil tussen een web browser en een zoekmachine te begrijpen en uit te leggen.
2. Verschillende web browsers te gebruiken en te navigeren via de adresbalk en zoekbalk.
3. Efficient informatie te zoeken en te vinden met behulp van zoekmachines binnen verschillende browsers.
