
EFFECTIEF INFORMATIE ZOEKEN


BENODIGDE MATERIALEN
Computers of laptops voor elke leerling
Internettoegang
Digibord of projector voor demonstratie

INTRODUCTIE
Begin de les met vragen wat ze weten over ICT
Leg uit wat een zoekmachine is.

GEZAMELIJKE DEMONSTRATIE
De leerkracht start de les door samen met de leerlingen te zoeken naar het antwoord op de vraag "Hoe hoog vliegt een luchtballon?" 
Hierbij worden zoekstrategieen uitgelegd en gedemonstreerd, zoals volledige zinnen intypen, of zoektermen gebruiken

PRAKTIJKOPDRACHT
De leerlingen krijgen een lijst met zoekopdrachten die ze individueel of in duo's moeten uitvoeren. 
De antwoorden scrijven ze op in een leeg word of google document. 
De antwoorden moeten dikgedrukt, cursief en onderstreept zijn. 
Zo maken de kinderen kennis met een aantal algemene functies binnen tekstverwerkers.

VRAGENLIJST
1.  Hoe schrijf je potlood in het Duits?
2.  Hoe laat is het in Portugal?
3.  Wanneer werd Microsoft opgericht?
4.  Noem een ander woord voor kroost.
5.  Welke planeet is de kleinste in ons zonnestelsel?
6.  Wat is een fobie?
7.  Als je coulrofobie hebt, waar ben je dan bang voor?
8.  Hoe heet het kleinste Nederlandse waddeneiland?
9.  Wat betekent "in nije dei"?
10. Wanneer start de zomervakantie in Leeuwarden 2020/2021
11. Noem een computeronderdeel en beschrijf wat het doet.

UITLEG VRAGENLIJST
De vragen worden steeds moeilijker, maar dat is ook de bedoeling! 
Wil je de vragen vervangen met je eigen vragen, let hier dan ook op. 
Het doel is namelijk dat ze zo efficient mogelijk het antwoord vinden op alle vragen.

RONDLOPEN EN BEGELEIDING
Terwijl de leerlingen aan hun zoekopdrachten werken, loop je rond in de klas. 
Je zult vanzelf merken dat leerlingen verschillende niveau's hebben. 
Stimuleer dan ook dat ze elkaar helpen. Ze mogen elkaar dan alleen helpen door te praten. 
Elkaars devices aanraken is dus verboden!

FEEDBACKSESSIE
Zodra de meeste leerlingen voorbij de helft van de vragenlijst zijn, roep je de klas bijeen. 
Je bespreekt veelvoorkomende fouten en geeft verbeterpunten gebaseerd op observaties tijdens het rondlopen. 
Leg uit hoe je zoektermen uit hele zinnen kan halen. 
Een manier om dat te doen is jezelf de vraag te stellen: Hebben wij dit woord nodig, of is het te algemeen?

voorbeeld:
"Wie was de president van argentinie in 2005?"
Hebben wij "wie" nodig? nee
Hebben wij "was" nodig? nee
Hebben wij "de" nodig? nee
Hebben wij "president" nodig? ja
Hebben wij "van" nodig? nee
Hebben wij "argentinie" nodig? ja
Hebben wij "in" nodig? nee
Hebben wij "2005" nodig? ja
De woorden waar je ja op antwoord zijn dan zoektermen:
president argentinie 2005

BESPREKEN VAN DE RESULTATEN
Aan het einde van de les worden enkele vragen gezamenlijk besproken. 
Je vraagt verschillende leerlingen om hun antwoorden te delen en bespreekt de gebruikte zoektermen en bronnen. 
(voorbeeld: Hoe heb je het gevonden?, Wat typte je in de zoekbalk? Gebruikte je hele zinnen of zoektermen?)

AFSLUITING
Je vat de les samen en benadrukt het belang van effectieve zoekstrategieen en het beoordelen van de betrouwbaarheid van bronnen. 
Moedig de leerlingen aan om thuis nog een zoekopdracht uit te voeren en hun bevindingen in de volgende les te presenteren.

DOELSTELLINGEN
Aan het einde van deze les zullen de leerlingen in staat zijn om:
Effectieve zoektermen te formuleren om gerichte informatie te vinden.
De werking van zoekmachines te begrijpen en te kunnen uitleggen.
Specifieke informatie online te vinden door het gebruik van geschikte zoekstrategieen. 